29⁴ 'nn ARTE

Res gestae regumque ducumque et tristia bella
quo scribi possent numero, monstravit Homerus.

75 Versibus impariter iunctis querimonia primum ‚
post etiam inclusa est voti sententia compoS.
Quis tamen exiguos eleggs emiserit auctor,
grammatici certant et a uc sub iudice lis est.
Archilochum proprio rabies armavit iambo:
80 hunc socci cepere pedem grandesque cothurni,
alternis aptum sermonibus et populares
ἡ vincentem strepitus et natum rebus agendis,
Musa dedit fidibus divos puerosque deorum
· et pugilem victorem et equum certamine primum
85 et iuvenum curas et libera vina referre. “
Descriptas servare vices operumque colores
cur ego si nequeo ignoroque, poeta salutor‘?
cur nescire, pudens prave, quam discere, malo‘?
Versibus exponi tragicis res comica non vult3
9⁰ indignatur item privatis ac prope socco
dignis carminibus narrari coena Thyestae.
Singula quaeque locum teneant sortita decentem.
Interdum tamen et vocem comoedia tollit,
iratusque Chremes tumido delitigat ore,
95 et tragicus plerumque dolet sermone pedestri.
Telephus et PeleuS‚ quum pauper et exsul, uterque
· proiicit ampullas et sesquipedalia verba,
si curat cor spectantis tetigisse querela.
Non satis est pulchra esse poemata: dulcia sunm,
100 et quocumque volent, animum auditoris agunto.
Ut ridentibus arrident, ita flentibus adflent
humani vultus, Si vis me flere, dolendum est
primum ipsi tibi; tunc tua me infortunia laedent,
Telephe vel Peleu.- male si mandata loqueris,
105 aut dormitabo aut rideb0. Tristia moestum

,Ἣ

