LIBER lv.

flebili sponsae iuvenemve raptum

plorat, et vires animumque moresque

aureos educit in astra nigroque
invidet Orco.

Multa Dircaeum levat aura cygnum,

tendit, Antoni, quoties in altos

nubium-tractus: ego, apis Matinae .
more modoque,

grata carpentis thyma per laborem

plurimum, circa nemus uvidique

Tiburis ripas operosa parvus
carmina fingo.

Concines maiore poeta plectro

Caesarem, quandoque trahet feroces

per sacrum clivum, merita decorus
fronde, Sygambros:

quo nihil maius meliusve terris

fata donavere bonique divi,

nec dabunt, quamvis redeuntia aurum
tempora priscum:

concines laetosque dies et Urbis

publicum ludum, super impetrato

fortis Augusti reditu, forumque
litibus orbum.

Tum meae, si quid loquar audiendum,

vocis accedet bona pam, et: o Sol

pulcher, o laudande! canam, recepto
Caesare felix.

Tuque dum procediS‚ Io triumphe!
non semel dicemus„ Io triumphe!

-m

25

30

35

,40

45

50

