88 ODARUM

iam virum expertae, male ominatis
parcite verbiS.

Hic dies vere mihi festus atras
eximet curas: ego nec tumultum,
15 nec mori per vim metuam, tenente
’ Caesare terras,

1, pete unguentum, puer, et coronam,

et cadum Marsi memorem duelli 3

Spartacum si qua potuit vagantem
20 fallere testa. “

Dic et argutae properet Neaerae

myrrheum nodo cohibere crinem.

Si per invisum mora ianitorem
fiet, abito.

25 Lenit albescens animos capillus
litium et rixae cupidos protervae.
Non ego hoc ferrem, calidus iuventa,
consule Planco.

ODE XV.
IN cunoulm.

 

Suadet ei, tandem ut desinat lascivire. Metr. V.

Uxor pauperis Ibyci,
tandem nequitiae fige modum tuae
famosisque laboribus:
maturo propior desine funeri
5 inter ludere virginee»,

et stellis nebulam spargere candidis.

