15

20

25

30

35

ODARUM

agr08‚ Attalicis conditionibus
numquam dimoveas, ut trabe Cypria
Myrtoum pavidus nauta secet mare. ,
Luctantem Icariis fluctibus Africum
mercator metuens, otium et oppidi
laudat rura sui: mox reficit rates
quassas, indocilis pauperiem pati.

Est, qui nec veteris pocula Massici

nec partem solido demere de die
spernit, nunc viridi membra sub arbuto
stratuS, nunc ad aquae lene caput sacrae.
Multos castra iuvant, et lituo tubae
permixtus sonituS‚ bellaque matribus
detestata. Manet sub Iove frigido
venator, tenerae coniugis immemor,
seu visa est catulis cerva fidelibus,

seu rupit teretes Marsus aper plagas.
Me doctarum hederae praemia frontium

,dis miscent superi& me gelidum nemus

Nympharumque leves cum Satyris chori
secernunt populo, si neque tibias
Euterpe cohibet, nec Polyhymnia
Lesboum refugit tendere barbiton.
Quodsi me lyricis vatibus inseriS,
sublimi feriam sidera vertice.

 

